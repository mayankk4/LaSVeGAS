8050771:::::Achtste-groepers huilen niet:::::In de groep van juf Ina is vaak heibel, vooral over het voetballen in de pauze. Gelukkig is juf erg goed in het bedenken van originele oplossingen. Maar als Akkie ernstig ziek blijkt te zijn, kan ook juf niets meer verzinnen. Heel groep acht leeft mee. Gelukkig kan Akkie het niet laten om zich ook vanuit het ziekenhuis overal mee te bemoeien. Of het nou gaat om de afscheidsavond, het schoolvoetbaltoernooi of het plan om de juf aan een nieuwe man te helpen!
